<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px;text-align: justify;}
  p.sgc-2 {font-style: italic; text-indent: 0px; margin: 00px 0px 0px 0px}

  h2.sgc-1 {text-align: center;}

  blockquote.sgc-3 {margin: 0 0 0 40px; border: none; padding: 0px;}
  /*]]>*/
  </style>
</head>

<body>
  <h3 id="heading_id_2">Epeisodion V.</h3>

  <p><b>Vychovatel.</b>: Ó paní! klatby zproštěny jsou děti tvé,&nbsp;</p>

  <blockquote class="sgc-3">
    <p>a královna tvůj rukou vlastní radostně dar přijala, a dětem zde zas kyne mír.</p>
  </blockquote>

  <p><b>Medeia.:</b> Ha!</p>

  <p><b>Vychovatel.</b>: Proč stojíš tu, jsouc šťastna, všecka sklíčená?&nbsp;</p>

  <blockquote class="sgc-3">
    <p>[Proč od nás odvrátila zpět jsi obličej,&nbsp;</p>

    <p>a nepřijímáš této zprávy radostně?]</p>
  </blockquote>

  <p><b>Medeia.:</b> Ó žel!</p>

  <p><b>Vychovatel.</b>: Ten nehodí se k tomu, co jsem řekl, vzdech.</p>

  <p><b>Medeia.:</b> Ó dvakrát žel, žel!</p>

  <p><b>Vychovatel.</b>: Snad jsem z nevědomosti&nbsp;</p>

  <blockquote class="sgc-3">
    <p>zvěst špatnou přines‘, v blahé sklamán naději?</p>
  </blockquote>

  <p><b>Medeia.:</b> Co zvěstovaľs, to zvěstovaľs; tys viny prost.</p>

  <p><b>Vychovatel.</b>: Proč tedy, klopíc oči, slzy proléváš?</p>

  <p><b>Medeia.:</b> Mně jinak nelze, starče, neboť bohové&nbsp;</p>

  <blockquote class="sgc-3">
    <p>a já to zosnovala v mysli neblahé.</p>
  </blockquote>

  <p><b>Vychovatel.</b>: Buď bez bázně; však dítky tě zas přivedou.&nbsp;</p>

  <p><b>Medeia.:</b> Já nešťastná dřív jiné někam sprovodím.</p>

  <p><b>Vychovatel.</b>: Ne jediná tys, jížto děti odňaty;&nbsp;</p>

  <blockquote class="sgc-3">
    <p>kdo smrtelný, nes lehce rány osudu.</p>
  </blockquote>

  <p><b>Medeia.:</b> Tak učiním. Ty domů teď se odebeř&nbsp;</p>

  <blockquote class="sgc-3">
    <p>a dětem, čeho denně třeba, poskytuj.</p>
  </blockquote>

  <p class="sgc-2">(Vychovatel odejde; děti zůstanou při Medeii.)&nbsp;</p>

  <blockquote class="sgc-3">
    <p>Ó děti mé! vy máte přece otčinu&nbsp;</p>

    <p>a dům, v němž stálý, opustíce ubohou,&nbsp;</p>

    <p>byt naleznete, matky jsouce zbaveny.&nbsp;</p>

    <p>Já do vyhnanství v cizí zemi odejdu,&nbsp;</p>

    <p>dřív než se štěstí zaraduju vašemu,&nbsp;</p>

    <p>než ložnici a ženu, lože manželské&nbsp;</p>

    <p>vám ozdobím, a než-li vztýčím pochodně.&nbsp;</p>

    <p>Ó běda, přenešťastná, té tvé svévole!&nbsp;</p>

    <p>Tož nadarmo jsem, dítky! vychovala vás,&nbsp;</p>

    <p>a marny byly trudy mé a klopoty,&nbsp;</p>

    <p>i kruché boly při porodu snášené.&nbsp;</p>

    <p>Já nešťastnice mnohé věru naděje&nbsp;</p>

    <p>jsem o vás měla, ve stáři že živiti</p>

    <p>mne budete a mrtvou slavně pohřbíte,&nbsp;</p>

    <p>jíž budou lidé záviděť. Teď prchla však</p>

    <p>má sladká tužba; neboť zbavena jsouc vás</p>

    <p>jen bolestný a trapný život povedu.</p>

    <p>A vy juž matky nespatříte milýma</p>

    <p>víc očkama, až octnete se jinde kdes.&nbsp;</p>

    <p>Ó běda! co tak, děti, na mne hledíte?</p>

    <p>Proč na mne usmíváte se – ach! naposled?</p>

    <p>Co učiním? Ach! Zmizela má odvaha,</p>

    <p>jak jasné oko dítek svých jsem spatřila.</p>

    <p>Já nemohla bych – – Pryč, pryč s těmi záměry,&nbsp;</p>

    <p>jež dřív jsem měla! – Ze země je odvedu.</p>

    <p>Což musím, otce zarmoutiti neštěstím</p>

    <p>chtíc dítek, sobě dvojnásobnou zjednať strasť?</p>

    <p>Ó nikoliv! Pryč, pryč, ó hrozné záměry! –&nbsp;</p>
  </blockquote>

  <p class="sgc-2">(Po přestávce.)</p>

  <blockquote class="sgc-3">
    <p>Však co to mluvím? Chci si posměch utržiť,&nbsp;</p>

    <p>že vrahy své jsem ujíťt trestu nechala?</p>

    <p>To podstoupiti nutno. Hanba zbabělé</p>

    <p>mé mysli, že mne svedla k slovům změkčilým!</p>

    <p>Už jděte, dítky, domů! Někomu-li pak</p>

    <p>jest proti mysli, účastniť se žertvy mé,&nbsp;</p>

    <p>ať svého dbá; však pevna bude ruka má.</p>
  </blockquote>

  <p class="sgc-2">(Přestávka.)</p>

  <blockquote class="sgc-3">
    <p>Ha! ha!</p>

    <p>Ó nikdy čin ten nespáchej, ó duše má!</p>

    <p>Ó nech je, nešťastnice! šetři dítek svých!</p>

    <p>Tam budou, se mnou žijíce, mou potěchou. –</p>

    <p>Než při podzemských mstitelích tam u Hada!&nbsp;</p>

    <p>to nestane se nikdy, abych vydala</p>

    <p>své dítky protivníkův drzé potupě.</p>

    <p>[Smrť určena jim neodvratným osudem:</p>

    <p>tož sama já, jich rodička, je usmrtím.]</p>

    <p>To stanoveno pevně jest a nezměnno.&nbsp;</p>

    <p>A právě s věncem na hlavě, v šat oděna,</p>

    <p>teď děva hyne královská, to jistě vím.</p>

    <p>Nuž vydám se juž na tu cestu přetrpkou,</p>

    <p>a tyto ještě na trpčejší uvedu;</p>

    <p>i promluviť chci s dětmi. – Dítky! podejte</p>

    <p>juž pravice své matce na rozloučenou.&nbsp;</p>

    <p>Ó předrahá ty ruko, hlavo milená!</p>

    <p>ó líce ušlechtilé, sličná postavo!</p>

    <p>Vám přeju štěstí – avšak tam jen; na světě</p>

    <p>co jest, vše otec odňal. – Sladké objetí!</p>

    <p>ta jemná pleť á dětský dech tak líbezný!&nbsp;</p>

    <p>Juž jděte, jděte dítky!&nbsp;</p>
  </blockquote>

  <p class="sgc-2">(Děti odejdou do domu.)&nbsp;</p>

  <blockquote class="sgc-3">
    <p>Déle nejsem s to,&nbsp;</p>

    <p>bych na ně zřela, nýbrž hoři podléhám.&nbsp;</p>

    <p>A poznávám sic, jaký zločin spáchať chci;&nbsp;</p>

    <p>však mocnější jest vášeň než mé úvahy,&nbsp;</p>

    <p>tať největších jest útrap lidem příčinou.</p>
  </blockquote>
</body>
</html>
