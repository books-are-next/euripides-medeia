---
contentType: prose
---

<section>

### Epeisodion V.

**Vychovatel.**: Ó paní! klatby zproštěny jsou děti tvé, 

> a královna tvůj rukou vlastní radostně dar přijala, a dětem zde zas kyne mír.

**Medeia.:** Ha!

**Vychovatel.**: Proč stojíš tu, jsouc šťastna, všecka sklíčená? 

> \[Proč od nás odvrátila zpět jsi obličej, 
> 
> a nepřijímáš této zprávy radostně?\]

**Medeia.:** Ó žel!

**Vychovatel.**: Ten nehodí se k tomu, co jsem řekl, vzdech.

**Medeia.:** Ó dvakrát žel, žel!

**Vychovatel.**: Snad jsem z nevědomosti 

> zvěst špatnou přines‘, v blahé sklamán naději?

**Medeia.:** Co zvěstovaľs, to zvěstovaľs; tys viny prost.

**Vychovatel.**: Proč tedy, klopíc oči, slzy proléváš?

**Medeia.:** Mně jinak nelze, starče, neboť bohové 

> a já to zosnovala v mysli neblahé.

**Vychovatel.**: Buď bez bázně; však dítky tě zas přivedou. 

**Medeia.:** Já nešťastná dřív jiné někam sprovodím.

**Vychovatel.**: Ne jediná tys, jížto děti odňaty; 

> kdo smrtelný, nes lehce rány osudu.

**Medeia.:** Tak učiním. Ty domů teď se odebeř 

> a dětem, čeho denně třeba, poskytuj.

(Vychovatel odejde; děti zůstanou při Medeii.) 

> Ó děti mé! vy máte přece otčinu 
> 
> a dům, v němž stálý, opustíce ubohou, 
> 
> byt naleznete, matky jsouce zbaveny. 
> 
> Já do vyhnanství v cizí zemi odejdu, 
> 
> dřív než se štěstí zaraduju vašemu, 
> 
> než ložnici a ženu, lože manželské 
> 
> vám ozdobím, a než-li vztýčím pochodně. 
> 
> Ó běda, přenešťastná, té tvé svévole! 
> 
> Tož nadarmo jsem, dítky! vychovala vás, 
> 
> a marny byly trudy mé a klopoty, 
> 
> i kruché boly při porodu snášené. 
> 
> Já nešťastnice mnohé věru naděje 
> 
> jsem o vás měla, ve stáři že živiti
> 
> mne budete a mrtvou slavně pohřbíte, 
> 
> jíž budou lidé záviděť. Teď prchla však
> 
> má sladká tužba; neboť zbavena jsouc vás
> 
> jen bolestný a trapný život povedu.
> 
> A vy juž matky nespatříte milýma
> 
> víc očkama, až octnete se jinde kdes. 
> 
> Ó běda! co tak, děti, na mne hledíte?
> 
> Proč na mne usmíváte se – ach! naposled?
> 
> Co učiním? Ach! Zmizela má odvaha,
> 
> jak jasné oko dítek svých jsem spatřila.
> 
> Já nemohla bych – – Pryč, pryč s těmi záměry, 
> 
> jež dřív jsem měla! – Ze země je odvedu.
> 
> Což musím, otce zarmoutiti neštěstím
> 
> chtíc dítek, sobě dvojnásobnou zjednať strasť?
> 
> Ó nikoliv! Pryč, pryč, ó hrozné záměry! – 

(Po přestávce.)

> Však co to mluvím? Chci si posměch utržiť, 
> 
> že vrahy své jsem ujíťt trestu nechala?
> 
> To podstoupiti nutno. Hanba zbabělé
> 
> mé mysli, že mne svedla k slovům změkčilým!
> 
> Už jděte, dítky, domů! Někomu-li pak
> 
> jest proti mysli, účastniť se žertvy mé, 
> 
> ať svého dbá; však pevna bude ruka má.

(Přestávka.)

> Ha! ha!
> 
> Ó nikdy čin ten nespáchej, ó duše má!
> 
> Ó nech je, nešťastnice! šetři dítek svých!
> 
> Tam budou, se mnou žijíce, mou potěchou. –
> 
> Než při podzemských mstitelích tam u Hada! 
> 
> to nestane se nikdy, abych vydala
> 
> své dítky protivníkův drzé potupě.
> 
> \[Smrť určena jim neodvratným osudem:
> 
> tož sama já, jich rodička, je usmrtím.\]
> 
> To stanoveno pevně jest a nezměnno. 
> 
> A právě s věncem na hlavě, v šat oděna,
> 
> teď děva hyne královská, to jistě vím.
> 
> Nuž vydám se juž na tu cestu přetrpkou,
> 
> a tyto ještě na trpčejší uvedu;
> 
> i promluviť chci s dětmi. – Dítky! podejte
> 
> juž pravice své matce na rozloučenou. 
> 
> Ó předrahá ty ruko, hlavo milená!
> 
> ó líce ušlechtilé, sličná postavo!
> 
> Vám přeju štěstí – avšak tam jen; na světě
> 
> co jest, vše otec odňal. – Sladké objetí!
> 
> ta jemná pleť á dětský dech tak líbezný! 
> 
> Juž jděte, jděte dítky! 

(Děti odejdou do domu.) 

> Déle nejsem s to, 
> 
> bych na ně zřela, nýbrž hoři podléhám. 
> 
> A poznávám sic, jaký zločin spáchať chci; 
> 
> však mocnější jest vášeň než mé úvahy, 
> 
> tať největších jest útrap lidem příčinou.

</section>
