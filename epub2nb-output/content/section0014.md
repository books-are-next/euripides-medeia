---
contentType: prose
---

### Epeisodion IV. 

**Iason.:** Tu jsem, jak velíš. Neb ač na mne nevrazíš, 

přec nezklameš se ve mně, i chci vyslechnout, 

ó ženo! čeho na mne žádáš nového.

**Medeia.:** Iasone! tě snažně prosím, odpusť mi,

> co řekla jsem. Hněv klidně bys měl snášet můj, 
> 
> neb mnohý důkaz lásky mé jsi obdržel.
> 
> Já sama s sebou pilně jsem se radila
> 
> a sobě lála: „Ukrutná! co třeštím já
> 
> a na příznivce zlobím se a rádce své,
> 
> a na odpor se stavím vládcům země té 
> 
> a manželu, jenž mého prospěchu jen dbá,
> 
> vzav kněžnu za manželku si a dětem mým
> 
> chtě splodiť bratry? Což se hněvu nezprostím?
> 
> Co počínám, kdež bohové tak štědří jsou?
> 
> Což nemám dětí? a což nevím, z Iolku 
> 
> že utekli jsme a že přátel není nám?“
> 
> To uváživši spozorovala jsem hned
> 
> svůj nerozum a rozhorlenost daremnou.
> 
> Ted tedy moudré jednání tvé schvaluju, 
> 
> že s rodem tím nás spojiľs; já však nemoudrá
> 
> jsem byla, ježto radou jsem ti pomáhať
> 
> i skutkem měla, stanouti pak u lože
> 
> a zdobíc tvoji nevěstu se radovať.
> 
> Však jsme, co jsme – nic zlého nedím: ženy jsme. 
> 
> Ty tedy zlobou neměl bys se rovnať nám,
> 
> ni spláceť pošetilosť pošetilostí.
> 
> Juž poddávám se, vyznávajíc, nemoudrá
> 
> že byla jsem; teď rozmyslila jsem se líp.
> 
> Ó děti, děti! spějte sem, dům opusťte!

(Chlapci s vychovatelem vystoupí.) 

> ó vyjdětež a obejmouce oslovte
> 
> zde otce svého, spolu se mnou dřívější
> 
> své ku přátelům záští v lásku změníce.
> 
> Neb smír jest mezi námi, zmizel všechen hněv.
> 
> A pravice se jeho chopte. – Běda mně! 
> 
> zřím náhle v duchu obraz skrytých posud hrůz.
> 
> Zdaž, děti! takto dlouho ještě ručinky
> 
> své vztahovati budete? Mne nešťastné!
> 
> jak tonu v slzách! kterak trne duše má! –
> 
> Že dávného se sváru s otcem zprošťuju, 
> 
> mé útlé oči zalily se slzami.

**Chor.:** I mně se z očí vyřinul slz bujných proud. 

> Ó kéž by strasť ta nedospěla ještě dál!

**Iason.:** To chválím, aniž vytýkám, cos řekla dřív. 

> Jsouť právem ženy rozhorleny na chotě, 
> 
> když nový sňatek ujednává nevěrník.
> 
> Však k lepší straně přestoupilo srdce tvé, 
> 
> a zralejší přec zvítězila úvaha 
> 
> teď aspoň; ženy rozšafné to jednání. 
> 
> Vám pak, ó děti, otec velmi pečlivě 
> 
> se s přízní bohův o budoucnost postaral. 
> 
> Neb tuším, vy že ještě s bratry v Korintské
> 
> té zemi muži stanete se prvními.
> 
> Nuž prospívejtež! ostatní vše zjedná vám
> 
> váš otec a kdo z bohův jesti milostiv.
> 
> Ó kéž vás spatřím vzrostlé v síle bujaré, 
> 
> všech protivníků mojich hrdé vítěze. – 

(K Medeii:)

> Slyš! Proč ti čerstvé slzy kanou po lících,
> 
> proč odvrátila bílou ode mne jsi tvář
> 
> a neposloucháš těchto slov mých radostně?

**Medeia.:** Nic to; jen na své děti zde jsem myslila.

**Iason.:** Buď dobré mysli; budu o ně pečovať.

**Medeia.:** Tak učiním; chci důvěřovať slovům tvým; 

> však žena každá měkká, k pláči náchylna.

**Iason.:** Proč, ubohá, jen běduješ tu nad dětmi?

**Medeia.:** Jsem rodička jich; když pak jsi jim zdaru přál, 

> žal v srdci prociť zda-li se to vyplní.
> 
> Však proč jsem s tebou přála sobě promluviť,
> 
> to z části juž jsem řekla, z části povím hned.
> 
> Když země pán mne míní odtud vypraviť,
> 
> – a že to pro mne nejlepší, to poznávám, 
> 
> bych tobě ani vládcům nepřekážela,
> 
> neb zdám se protivnicí toho domu býť –
> 
> já sama z této země prchnu v cizinu; 
> 
> však abys děti rukou svou moh‘ vychovať, 
> 
> pros Kreonta, by směly zůstať v zemi té.

**Iason.:** Zda přemluvím jej, nevím; ale zkusím to.

**Medeia.:** Nuž tedy kaž, ať otce svého prosí choť 

> tvá, aby děti směly zůstať v zemi té.

**Iason.:** Tak učiním a trvám, že ji přemluvím, 

> ač je-li žena, jako všechny ostatní.

**Medeia.:** A já se spolu s tebou chopím práce té.

> Neb dary pošlu takové, že skvostností,
> 
> vím jistě, nic jim na světě se nerovná,
> 
> šat hebounký a zlatokutý pletenec, 
> 
> a děti k ní to ponesou. – Co nejrychlej‘
> 
> ať některá sem ze služek skvost přinese! – 

(Služka odejde.)

> Ne jednou – tisíckráte bude blažena,
> 
> že tvojí, muže výtečného, chotí jest,
> 
> a skvost že míti bude, jejž kdys Helios, 
> 
> můj praotec, svým potomkům byl daroval.

(Služka vrátí se s dary; Medeia dá je dětem do rukou.)

> To věno, děti, vezměte si do rukou
> 
> a přeblažené doneste je královské
> 
> té nevěstě; jsouť dary to ne bezcenné.

**Iason.:** Co, bláhová, se toho skvostu zbavuješ? 

> Což mníš, že šatů není v domě královském 
> 
> či zlata? Sobě zachovej ho! nedávej!
> 
> Neb váží-li si žena mne jen poněkud, 
> 
> víc u ní zmohu, jistě vím, než poklady.

**Medeia.:** Ó nebraň mi! I bohy prý dar oblomí, 

> a lidem zlato milejší než tisíc slov. 
> 
> Jí přeje božstvo, od boha ten její zdar; 
> 
> jsouc mlada vládne. Život za to dala bych, 
> 
> ne zlato jen, bych děti klatby zprostila. 
> 
> Nuž tedy, děti, vejděte v dům bohatý 
> 
> a mladé choti otcovy a paní mé 
> 
> tam snažně proste, byste směly zůstať zde, 
> 
> a skvost jí dejte; tohoť třeba nejvíce, 
> 
> by ona vlastní rukou dary přijala. 
> 
> Co nejrychleji jděte. Ó kéž se zprávou, 
> 
> že matky touha splněna, se vrátíte! 

(Iason s dětmi odejde.)
