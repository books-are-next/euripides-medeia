---
contentType: prose
---

### Mezizpěv anapaestický.

**Chor.:** Juž často vnořil

> se v badání dnch můj v úsilné,
> 
> an snažně si přál pochopiť hlubších
> 
> pravd, než-li ženám zvídať přísluší.
> 
> Vždyť přece též nám přeje Musa darův
> 
> svých, moudrost svou sama nám vštěpujíc,
> 
> ač všem nikoliv; nevelik je počet
> 
> žen, s Musami jež jsou spřáteleny,
> 
> však přec tu a tam je nalezneš.
> 
> Takž já říkám, blažený že je ten,
> 
> kdo ženitbě ušed se dětí žádných
> 
> nestal rodičem, blaženější, než
> 
> kdo je dítek otec.
> 
> Nebo bezdětní, jsouc nezkušení,
> 
> zdali rozkoš jest, čili trud, děti mít,
> 
> živobyt tráví klidný; oni běd
> 
> a mnohých trampot dalecí jsou.
> 
> Komu však v domě rod dítek milených
> 
> vypučel sladký, toho vezdy vidím, 
> 
> an sžírán jest trvalou péčí:
> 
> nejprve, aby moh‘ řádně je vychovať,
> 
> pak, dost aby jim statkův zanechal;
> 
> ale ještě potom neznámo mu jest,
> 
> zda dětem hodným
> 
> čili nezvedeným lopotil se. 
> 
> A o posledním zlu i největším,
> 
> zbývá, aby lid dověděl se všechen:
> 
> když i dosti jmění si dovedly dobýť,
> 
> tělo vyspělo jim v bujarou statnost,
> 
> duše ctností stkví se jejich: osudem 
> 
> zlým v Hadovu říš štěstí uniká,
> 
> \[Smrt odnáší pak těla dítek.\] 
> 
> Tedy výhoda zdaž jest v tom nějaká,
> 
> že na lid božstvem přežalostný trud 
> 
> jen k vůli dětem 
> 
> uvalen, větší ostatních?
