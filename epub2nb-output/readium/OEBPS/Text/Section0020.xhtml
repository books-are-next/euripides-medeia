<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px;text-align: justify;}
  p.sgc-2 {font-style: italic; text-indent: 0px; margin: 00px 0px 0px 0px}
  h2.sgc-1 {text-align: center;}

  blockquote.sgc-3 {margin: 0 0 0 40px; border: none; padding: 0px;}
  /*]]>*/
  </style>
</head>

<body>
  <h3 id="heading_id_2">Exodos.</h3>

  <p><b>Iason.:</b> Ó ženy, jež zde blízko domu stojíte,&nbsp;</p>

  <blockquote class="sgc-3">
    <p>jest Medeia, jež hrozný skutek spáchala,</p>

    <p>tam uvnitř, či snad dala se juž na útěk?&nbsp;</p>

    <p>Tať v zemi by se hluboko skrýť musila,&nbsp;</p>

    <p>neb do etherské výše na křídlech se vznésť,&nbsp;</p>

    <p>by rodu královského pomstě unikla.&nbsp;</p>

    <p>Či, zavraždivši této země vladaře,</p>

    <p>dům tento beze trestu mní že opustí?&nbsp;</p>

    <p>Však ani nedbám o ni tak, jak o děti.&nbsp;</p>

    <p>Ji ztrestají ti, kterým sděla příkoří;&nbsp;</p>

    <p>však dětí přišel zachránit jsem života,&nbsp;</p>

    <p>by neublížili jim rodní příbuzní,</p>

    <p>jich matky zločin splácejíce bezbožný.</p>
  </blockquote>

  <p><b>Chor.:</b> Ó nebohý! ty neznáš míry útrap svých,&nbsp;</p>

  <blockquote class="sgc-3">
    <p>neb nebyl bys tak, Iasone, promluvil.</p>
  </blockquote>

  <p><b>Iason.:</b> Co jest? či chce snad zavražditi také mne?&nbsp;</p>

  <p><b>Chor.:</b> Tvé dítky usmrceny rukou matčinou.</p>

  <p><b>Iason.:</b> Co pravíš, ženo? Běda! tys mne zničila.&nbsp;</p>

  <p><b>Chor.:</b> Že dětí tvých juž není, na paměti měj.</p>

  <p><b>Iason.:</b> A kde je zavraždila? venku čili vnitř?</p>

  <p><b>Chor.:</b> Jen otevři a spatříš dítek mrtvoly.</p>

  <p><b>Iason.:</b> Co nejrychleji odstrčte mi závory,</p>

  <blockquote class="sgc-3">
    <p>ó sluhové! ven draže! ať zřím dvojí strasť:&nbsp;</p>

    <p>je mrtvé, ženu – ta mi splatí životem!&nbsp;</p>
  </blockquote>

  <p class="sgc-2">(Dvéře se rozevrou. Medeia objeví se v povětří, jedouc na&nbsp;voze dvěma draky taženém; u ní ve voze jsou mrtvoly dítek.)</p>

  <p><b>Medeia.:</b> Co otřásáš a vyvracuješ veřeje,</p>

  <blockquote class="sgc-3">
    <p>i po mrtvých i pachatelce pátraje?</p>

    <p>Té zanech práce. Po mně-li jsi zatoužil,</p>

    <p>mluv, chceš-li, avšak rukou se mne nedotkneš.&nbsp;</p>

    <p>Mně otcův otec Hélios vůz taký dal,</p>

    <p>tož proti nepřátelům jistou záštitu.</p>
  </blockquote>

  <p><b>Iason.:</b> Ty ohavo! ty ženo nejvýš protivná</p>

  <blockquote class="sgc-3">
    <p>mně, bohům, všemu pokolení lidskému,&nbsp;</p>

    <p>jež odvážně jsi dítkám v srdce vklála meč,</p>

    <p>jsouc matka jich, a s nimi mne též zničila.</p>

    <p>A ještě opovážně k slunci pohlížíš</p>

    <p>i k zemi, zločin bohaprázdný spáchavši!</p>

    <p>Kéž zhyneš! Nyní rozum mám, však tenkrát bloud&nbsp;</p>

    <p>jsem byl, když z kraje barbarův i domova</p>

    <p>jsem do Hellady přivedl tě, bídníci,</p>

    <p>jež otce, dům i rodnou zemi zradila.</p>

    <p>Tvých skutků kletbu na mne bozi svalili.</p>

    <p>Neb zavraždivši bratra v domě otcově&nbsp;</p>

    <p>jsi na loď Argu lepopřídou vstoupila.</p>

    <p>To začátek byl; když pak jsi se manželkou</p>

    <p>mou stala a mně dítek porodila dvé,</p>

    <p>jen z divé žárlivosti jsi je zhubila.</p>

    <p>To nebyla by nikdy žádná z Hellenských&nbsp;</p>

    <p>žen spáchala, a jimi povrhnuv jsem vzal</p>

    <p>si tebe za choť, na škodu i zkázu svou,</p>

    <p>ne ženu, ale lvici, která nad Skyllu,</p>

    <p>saň Tyrsenskou, má divočejší povahu.</p>

    <p>Však tebe nezkormoutím, bych ti na tisíc</p>

    <p>dal potupných jmen; tak je velká smělosť tvá.</p>

    <p>Zhyň, mrzký tvore, dětskou krví zbrocený!</p>

    <p>Mně přísluší, teď kvíleť svého osudu,</p>

    <p>jenž ani mladé ženy kochať nebudu,</p>

    <p>ni k dětem, které splodil jsem a vychoval,&nbsp;</p>

    <p>mi nebude lze promluviť; jsou ztraceny.</p>
  </blockquote>

  <p><b>Medeia.:</b> K tvým slovům dlouhou řečí odvětila bych,&nbsp;</p>

  <blockquote class="sgc-3">
    <p>by nevěděl Zeus otec to, k jak velikým&nbsp;</p>

    <p>jsi zavázán mi díkům, a cos vykonal.&nbsp;</p>

    <p>I nesmělo se státi, abys, zneuctiv&nbsp;</p>

    <p>mé lože, vedl živobytí rozkošné,</p>

    <p>mne směje se, ni, aby nevěsta i tchán&nbsp;</p>

    <p>mne z této země beze pomsty vyhnali.&nbsp;</p>

    <p>A proto, chceš-li, třeba lvicí jmenuj mne,&nbsp;</p>

    <p>i Skyllou, jež se usídlíla v Tyrsensku:&nbsp;</p>

    <p>vždyť jak se patří, ranila jsem srdce tvé.</p>
  </blockquote>

  <p><b>Iason.:</b> Ty sama též se trápíš, účastna jsouc muk.</p>

  <p><b>Medeia.:</b> Tak jest; však vhod mi bolest, jíž se nesměješ.</p>

  <p><b>Iason.:</b> Ó dítky! jak zlé matky se vám dostalo!</p>

  <p><b>Medeia.:</b> Ó dítky! jak jste vášní otce zhynuly!</p>

  <p><b>Iason.:</b> Vždyť přece má jich nezhubila pravice.</p>

  <p><b>Medeia.:</b> Však tvoje zpupnost a ten nový sňatek tvůj.</p>

  <p><b>Iason.:</b> Jen k vůli loži usoudila jsi jim smrt?</p>

  <p><b>Medeia.:</b> Mníš, to že malá pro ženu jest pohroma?</p>

  <p><b>Iason.:</b> Jest, je-li moudrá; tobě zdá se vše býť zlým.</p>

  <p><b>Medeia (ukazujíc na mrtvoly).:</b> Jich není víc; to bude vždy tě&nbsp;</p>

  <blockquote class="sgc-3">
    <p>hlodati.</p>
  </blockquote>

  <p><b>Iason.:</b> Ti přísnými tvé budou hlavě mstiteli.</p>

  <p><b>Medeia.:</b> Jest bohům známo, rány té kdo původcem.</p>

  <p><b>Iason.:</b> Jest zajisté jim známa podlá mysl tvá.</p>

  <p><b>Medeia.:</b> Pryč s očí! Trpký hlas tvůj se mi protiví.</p>

  <p><b>Iason.:</b> A tvůj zas mně. Však lehké bude loučení.</p>

  <p><b>Medeia (sama k sobě:).:</b> Co učiním však s dětmi? <i>(K Iasonovi:)</i>&nbsp;</p>

  <blockquote class="sgc-3">
    <p>Toť i přání mé.</p>
  </blockquote>

  <p><b>Iason.:</b> Ty mrtvé, nech, ať pochovám i oplakám.&nbsp;</p>

  <p><b>Medeia.:</b> Ne, nikdy! Svou je rukou sama pochovám</p>

  <blockquote class="sgc-3">
    <p>tam ve, posvátném háji Hery Akraiské,&nbsp;</p>

    <p>by z nepřátel jich nepotupil některý,</p>

    <p>je z hrobů vyhrabaje. Zemi Sisyfa</p>

    <p>té uložím pak, slavnost konať velebnou</p>

    <p>a oběti, tož vraždy smír té bezbožné.</p>

    <p>Já sama do země jdu Erechtheovy,&nbsp;</p>

    <p>kde s Aigeem žíť hodlám Pandionovcem.</p>

    <p>Ty, jak se sluší, zemřeš, zlý jsa, smrtí zlou:</p>

    <p>tvou hlavu troska z lodi Argy rozbije,</p>

    <p>žes trpký mému sňatku konec učinil.</p>
  </blockquote>

  <p><b>Iason.:</b> Tebe nechť Erynis za dětí smrt sklá,&nbsp;</p>

  <blockquote class="sgc-3">
    <p>a Dike mstící.</p>
  </blockquote>

  <p><b>Medeia.:</b> Ký bůh vyslyší tebe? Tys přísah&nbsp;</p>

  <blockquote class="sgc-3">
    <p>i pohostinství klamavý rušitel.</p>
  </blockquote>

  <p><b>Iason.:</b> Mrzká, hnusná! zhubitelko dětí!</p>

  <p><b>Medeia.:</b> Jdi domů a novou ženu svou pochovej.</p>

  <p><b>Iason.:</b> Už jdu, oloupen jsa z obou dítek.&nbsp;</p>

  <p><b>Medeia.:</b> Ke slzám času dost; nech k stáru si pláč.</p>

  <p><b>Iason.:</b> O dítky drahé!</p>

  <p><b>Medeia.:</b> Však matce jenom.</p>

  <p><b>Iason.:</b> A je přec zabila’s?</p>

  <p><b>Medeia.:</b> Tebe trýzniti chtíc.</p>

  <p><b>Iason.:</b> Běda! jak bych rád k ústům milená</p>

  <blockquote class="sgc-3">
    <p>těla jich přivinul, já nešťastník.&nbsp;</p>
  </blockquote>

  <p><b>Medeia.:</b> Teď k nim hovoříš, v náruč je zoveš,&nbsp;</p>

  <blockquote class="sgc-3">
    <p>dřív nás zapudiv.</p>
  </blockquote>

  <p><b>Iason.:</b> Dotknouti se jen</p>

  <blockquote class="sgc-3">
    <p>outlých údů dovoliž mi, probůh!</p>
  </blockquote>

  <p><b>Medeia.:</b> Nikoliv! plýtváš jen marně řečí.</p>

  <p class="sgc-2">(Zmizí s dračím vozem.)</p>

  <p><b>Iason.:</b> Zeve slyš! ó slyš, mne jak odhání,&nbsp;</p>

  <blockquote class="sgc-3">
    <p>co mi jest od té ohavné snášeť,&nbsp;</p>

    <p>ana zdávila své děti jak lvice zlá!&nbsp;</p>

    <p>Aspoň, co mi jest možná, vykonám:&nbsp;</p>

    <p>s pláčem velikým za svědky volám</p>

    <p>bohy nejvyšší, že, zabivši milé</p>

    <p>děti mé, zbraňuješ mi, se dotknouť jich,&nbsp;</p>

    <p>těla jich pochovať. Kéž bych ani nebyl&nbsp;</p>

    <p>život – ach! – jim dal, bych zříť nemusil,&nbsp;</p>

    <p>any padly rukou tvou vlastní.</p>
  </blockquote>

  <p><b>Chor.:</b> Zeus původcem je věcí všelikých;&nbsp;</p>

  <blockquote class="sgc-3">
    <p>mnoho nám bezděky bohové konají:&nbsp;</p>

    <p>več doufáme my, toho nesplňují,&nbsp;</p>

    <p>a nemožným nám co se zdá, svede bůh.&nbsp;</p>

    <p>Tak skončil i ten se tu příběh.</p>
  </blockquote>
</body>
</html>
