<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px;text-align: justify;}
  p.sgc-2 {font-style: italic; text-indent: 0px; margin: 00px 0px 0px 0px}

  h2.sgc-1 {text-align: center;}

  blockquote.sgc-3 {margin: 0 0 0 40px; border: none; padding: 0px;}
  /*]]>*/
  </style>
</head>

<body>
  <h3 id="heading_id_2">Epeisodion VI.&nbsp;</h3>

  <p><b>Medeia.:</b> Mé družky! dlouho čekám juž tu dychtivě&nbsp;</p>

  <blockquote class="sgc-3">
    <p>na zprávu, co tam (ukáže k městu) osud ještě ustrojí.&nbsp;</p>

    <p>A právě vidím tuto z sluhův jednoho&nbsp;</p>

    <p>Iasonových přicházet, a zrychlený&nbsp;</p>

    <p>dech dosvědčuje, novinu že nese zlou.&nbsp;</p>
  </blockquote>

  <p class="sgc-2">(Přikvapí Posel.)</p>

  <p><b>Posel.:</b> Ó drzá pachatelko činu hrozného,&nbsp;</p>

  <blockquote class="sgc-3">
    <p>pryč, Medeio! pryč! Neodmítni ničeho,&nbsp;</p>

    <p>ať loď to rychloletá nebo lehký vůz.</p>
  </blockquote>

  <p><b>Medeia.:</b> Co stalo se, že rychle tak mám uprchnout?</p>

  <p><b>Posel.:</b> Teď právě zahynula dcera královská&nbsp;</p>

  <blockquote class="sgc-3">
    <p>i Kreon, otec, od jedu a kouzel tvých.</p>
  </blockquote>

  <p><b>Medeia.:</b> To výborná je zpráva! mezi přátele&nbsp;</p>

  <blockquote class="sgc-3">
    <p>a dobrodince budeš moje náležeť.</p>
  </blockquote>

  <p><b>Posel.:</b> Co díš? Máš rozum? netřeštíš, ó ženštino?&nbsp;</p>

  <blockquote class="sgc-3">
    <p>jež slyšíc, že krb královský je zohaven,&nbsp;</p>

    <p>se raduješ a nejsi z toho zděšena!</p>
  </blockquote>

  <p><b>Medeia.:</b> I já mám, co bych v odvět řekla na slova&nbsp;</p>

  <blockquote class="sgc-3">
    <p>tvá náhlá; avšak nehorli, ó příteli!&nbsp;</p>

    <p>a pověz, kterak zhynuli; neb dvakrát víc&nbsp;</p>

    <p>bys potěšil mne, přebídně-li zemřeli.</p>
  </blockquote>

  <p><b>Posel.:</b> Když přišla s otcem dvojice tvých potomkův&nbsp;</p>

  <blockquote class="sgc-3">
    <p>a do domu se odebrali nevěsty,&nbsp;</p>

    <p>my sluhové, jež utrpení rmoutilo&nbsp;</p>

    <p>tvé, zplesali; hned v domě mnoho mluveno,&nbsp;</p>

    <p>žeť uklizen jest bývalý tvůj s chotěm svár.&nbsp;</p>

    <p>Tu jeden ruku, druhý hlavu celuje</p>

    <p>jim rusou; já pak ze samé jsem radosti&nbsp;</p>

    <p>sám sledoval až do komnat je paniných.&nbsp;</p>

    <p>Tam paní, jíž teď, místo tobě, sloužíme,&nbsp;</p>

    <p>než pohleděla na dvojspřež tvých pacholat,&nbsp;</p>

    <p>dřív na Iasonu zrakem tkvěla blaženým.&nbsp;</p>

    <p>Však potom šatem zastřela si obličej&nbsp;</p>

    <p>a bílá svoje líce odvrátila zpět,&nbsp;</p>

    <p>tvých dětí blízkosti se štítíc; manžel tvůj&nbsp;</p>

    <p>pak vznícený hněv mladé dusil nevěsty,&nbsp;</p>

    <p>řka toto: „Nebuď ku přátelům nevlídná,&nbsp;</p>

    <p>a hněvati se přestaň a k nám obrať tvář,&nbsp;</p>

    <p>ty pokládajíc za přátele, jež tvůj choť;&nbsp;</p>

    <p>a přijmouc dary přimlouvej se u otce,</p>

    <p>by odvolal mně k vůli klatbu chlapců těch.“&nbsp;</p>

    <p>Ta jak šperk uviděla, nezdržela se,&nbsp;</p>

    <p>a k tomu všemu svolila; a z komnaty&nbsp;</p>

    <p>choť s dětmi ještě daleko se nevzdálil,&nbsp;</p>

    <p>hned pestrý vzavši oděv na se oblékla,</p>

    <p>a zlatý vínek na kadeře vloživši</p>

    <p>si v skvělém upravuje vlasy zrcadle,&nbsp;</p>

    <p>na svůj se obraz usmívajíc bezduchý.&nbsp;</p>

    <p>A potom ze sedadla vstávši prochází&nbsp;</p>

    <p>se v síních, hrdě bílou nožkou stoupajíc,</p>

    <p>těm darům nad míru se těšíc; často též&nbsp;</p>

    <p>a dlouho, vypiavši se, k patě shlížela.&nbsp;</p>

    <p>Než záhy hrozné bylo vidět divadlo:&nbsp;</p>

    <p>neb nazpět, barvu změnivši, se potácí,&nbsp;</p>

    <p>a třesouc na všechněch se údech ve křeslo</p>

    <p>své sklesla; na zem ještě div že nepadla.&nbsp;</p>

    <p>A starší jakás služebnice, myslíc snad,&nbsp;</p>

    <p>že Pan neb z bohův některý ji omámil,&nbsp;</p>

    <p>– neb v první chvíli neviděla pěnu z úst&nbsp;</p>

    <p>jí vycházeti, oči obrácené v sloup</p>

    <p>a zsinalou tvář – hlasitě tu zavýskla;&nbsp;</p>

    <p>pak náhle místo nábožného výskotu&nbsp;</p>

    <p>se jala jekem úpěť strašným. Služka hned&nbsp;</p>

    <p>v byt otcův spěla, druhá k novomanželu,&nbsp;</p>

    <p>by zvěstovala příhodu nevěsty zlou;</p>

    <p>dům celý od mnohého duněl běhání.</p>

    <p>A juž by svižný chodec kvapným kročejem&nbsp;</p>

    <p>moh‘ uběhnouti cestu honu jednoho,&nbsp;</p>

    <p>než, oči majíc zamhouřeny, bez řeči&nbsp;</p>

    <p>tu ležíc – hrozně zastenavši procitla;</p>

    <p>vždyť dvojím šikem vyřítil se na ni bol.&nbsp;</p>

    <p>Neb stočený kol hlavy zlatý pletenec&nbsp;</p>

    <p>žár divný sálal ohně všežíravého,&nbsp;</p>

    <p>a tenký, jemný oděv, dar to dětí tvých,&nbsp;</p>

    <p>jí bílé tělo rozežíral, nebohé!</p>

    <p>I prchá, z křesla vstavši, celá v plamenu,&nbsp;</p>

    <p>a semo tamo‘ hlavou, vlasy potřásá,</p>

    <p>chtíc s hlavy svrhnouť věnec; ale sponami</p>

    <p>je zlato pevně sroubeno, a ohně žár,</p>

    <p>kdy kšticí pozatřásla, dvojí silou plál.</p>

    <p>I padla na zem, přemožena útrapou,&nbsp;</p>

    <p>a nikdo kromě otce by jí nepoznal;</p>

    <p>neb ani oči nebylo lze rozeznať,</p>

    <p>ni sličné její tváře; s hlavy temene</p>

    <p>pak řinula se ohněm pomíšená krev,</p>

    <p>a kusy masa, jako slzy smrkové&nbsp;</p>

    <p>s ní kanuly, jež tajný jedu serval hlod.&nbsp;</p>

    <p>Přehrozný pohled! Mrtvé každý dotknouti&nbsp;</p>

    <p>se bál; neb její osud byl nám výstrahou.&nbsp;</p>

    <p>Tu otec, o pohromě, chuďas! nevěda,</p>

    <p>a nenadále přišed, na mrtvolu skles‘,&nbsp;</p>

    <p>a hned ji, zabědovav, k prsům přivinul</p>

    <p>i líbal, mluvě takto: „Dítě nešťastné!</p>

    <p>Kdo z bohův smrt tak ohavnou ti připravil?</p>

    <p>Kdo kmeta, kořist hrobu, vrhá v sirobu,</p>

    <p>vzav tebe mně? Kéž zemru s tebou zároveň!“</p>

    <p>A když pak přestal vzlykati a naříkať,</p>

    <p>chtě staré tělo vzpřímiť, hebkým oděvem,</p>

    <p>tak jako břečťan ratolestmi vavřínu,</p>

    <p>byl zadržán, i nastal zápas strašlivý:</p>

    <p>kmet koleno chtěl pozvednouti, ona zas&nbsp;</p>

    <p>mu lnula k tělu pevně, a kdy vzepřel se,</p>

    <p>kus po kuse mu maso rvala od kostí.</p>

    <p>Pak po nějaké chvíli ustal ubožák</p>

    <p>a duši, trýzni neodolav, vypustil.</p>

    <p>I leží starý otec s dcerou, mrtvoly&nbsp;</p>

    <p>dvě při sobě, že hořem bys se rozplakal.&nbsp;</p>

    <p>A já ni slovem nechci tobě poradiť;&nbsp;</p>

    <p>hleď sama nalézť přede trestem útulek.</p>

    <p>Však lidské věci dávno za pouhý mám stín,&nbsp;</p>

    <p>a vysloviti neváhám, že smrtelník,</p>

    <p>jenž mudrcem a hloubatelem býti mní,</p>

    <p>spíš než kdo koli bloudem má býť nazýván.</p>

    <p>Neb žádný člověk není blažen v světě tom.</p>

    <p>Když někdo hojně statkův nabyl, šťastnějším&nbsp;</p>

    <p>než jiný může býti, blažen nikoliv.&nbsp;</p>
  </blockquote>

  <p class="sgc-2">(Odejde.)</p>

  <p><b>Chor.:</b> Dne tohoto, jak podobá se, pomsty bůh&nbsp;</p>

  <blockquote class="sgc-3">
    <p>zla mnoho právem snuje Iasonovi.&nbsp;</p>

    <p>Ó nebohá, jak želíme tvé sudby zlé,&nbsp;</p>

    <p>ó Kreontova dcero, ježto v Hadův byt&nbsp;</p>

    <p>jsi pro sňatek ten Iasonův odešla.</p>
  </blockquote>

  <p><b>Medeia.:</b> Mé družky! rozhodnuto, že co nejrychlej‘,&nbsp;</p>

  <blockquote class="sgc-3">
    <p>až usmrtím své děti, zem tu opustím,&nbsp;</p>

    <p>a váhati že nebudu, by vinou mou&nbsp;</p>

    <p>smrt nestihla je z jiných rukou, krutějších.</p>

    <p>Smrť určena jim neodvratným osudem:&nbsp;</p>

    <p>tož sama já, jich rodička, je usmrtím.&nbsp;</p>

    <p>Nuž tedy zbroj se, srdce! Proč se rozmýšlím,&nbsp;</p>

    <p>ten hrozný, avšak nutný vykonati čin?&nbsp;</p>

    <p>Ó ty má ruko nešťastná, chop meče se!</p>

    <p>vstup do trudného zápasiště života,&nbsp;</p>

    <p>a nebuď chabá, aniž dětí spomínej,&nbsp;</p>

    <p>že jsou tvůj poklad nejdražší, žes matka jich;&nbsp;</p>

    <p>den tento jenom krátký na ně zapomeň,&nbsp;</p>

    <p>potom plakej; neb i když je zabiješ,</p>

    <p>přec byly drahé, já však – žena nešťastná!</p>
  </blockquote>

  <p class="sgc-2">(Odkvapí s dětmi.)</p>
</body>
</html>
