<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: -30px; margin: 0px 0px 0px 30px;text-align: justify;}
  p.sgc-2 {font-style: italic; text-indent: 0px; margin: 00px 0px 0px 0px}

  h2.sgc-1 {text-align: center;}

  blockquote.sgc-3 {margin: 0 0 0 40px; border: none; padding: 0px;}
  /*]]>*/
  </style>
</head>

<body>
  <h3 id="heading_id_2">Epeisodion IV.&nbsp;</h3>

  <p><b>Iason.:</b> Tu jsem, jak velíš. Neb ač na mne nevrazíš,&nbsp;</p>

  <p>přec nezklameš se ve mně, i chci vyslechnout,&nbsp;</p>

  <p>ó ženo! čeho na mne žádáš nového.</p>

  <p><b>Medeia.:</b> Iasone! tě snažně prosím, odpusť mi,</p>

  <blockquote class="sgc-3">
    <p>co řekla jsem. Hněv klidně bys měl snášet můj,&nbsp;</p>

    <p>neb mnohý důkaz lásky mé jsi obdržel.</p>

    <p>Já sama s sebou pilně jsem se radila</p>

    <p>a sobě lála: „Ukrutná! co třeštím já</p>

    <p>a na příznivce zlobím se a rádce své,</p>

    <p>a na odpor se stavím vládcům země té&nbsp;</p>

    <p>a manželu, jenž mého prospěchu jen dbá,</p>

    <p>vzav kněžnu za manželku si a dětem mým</p>

    <p>chtě splodiť bratry? Což se hněvu nezprostím?</p>

    <p>Co počínám, kdež bohové tak štědří jsou?</p>

    <p>Což nemám dětí? a což nevím, z Iolku&nbsp;</p>

    <p>že utekli jsme a že přátel není nám?“</p>

    <p>To uváživši spozorovala jsem hned</p>

    <p>svůj nerozum a rozhorlenost daremnou.</p>

    <p>Ted tedy moudré jednání tvé schvaluju,&nbsp;</p>

    <p>že s rodem tím nás spojiľs; já však nemoudrá</p>

    <p>jsem byla, ježto radou jsem ti pomáhať</p>

    <p>i skutkem měla, stanouti pak u lože</p>

    <p>a zdobíc tvoji nevěstu se radovať.</p>

    <p>Však jsme, co jsme – nic zlého nedím: ženy jsme.&nbsp;</p>

    <p>Ty tedy zlobou neměl bys se rovnať nám,</p>

    <p>ni spláceť pošetilosť pošetilostí.</p>

    <p>Juž poddávám se, vyznávajíc, nemoudrá</p>

    <p>že byla jsem; teď rozmyslila jsem se líp.</p>

    <p>Ó děti, děti! spějte sem, dům opusťte!</p>
  </blockquote>

  <p class="sgc-2">(Chlapci s vychovatelem vystoupí.)&nbsp;</p>

  <blockquote class="sgc-3">
    <p>ó vyjdětež a obejmouce oslovte</p>

    <p>zde otce svého, spolu se mnou dřívější</p>

    <p>své ku přátelům záští v lásku změníce.</p>

    <p>Neb smír jest mezi námi, zmizel všechen hněv.</p>

    <p>A pravice se jeho chopte. – Běda mně!&nbsp;</p>

    <p>zřím náhle v duchu obraz skrytých posud hrůz.</p>

    <p>Zdaž, děti! takto dlouho ještě ručinky</p>

    <p>své vztahovati budete? Mne nešťastné!</p>

    <p>jak tonu v slzách! kterak trne duše má! –</p>

    <p>Že dávného se sváru s otcem zprošťuju,&nbsp;</p>

    <p>mé útlé oči zalily se slzami.</p>
  </blockquote>

  <p><b>Chor.:</b> I mně se z očí vyřinul slz bujných proud.&nbsp;</p>

  <blockquote class="sgc-3">
    <p>Ó kéž by strasť ta nedospěla ještě dál!</p>
  </blockquote>

  <p><b>Iason.:</b> To chválím, aniž vytýkám, cos řekla dřív.&nbsp;</p>

  <blockquote class="sgc-3">
    <p>Jsouť právem ženy rozhorleny na chotě,&nbsp;</p>

    <p>když nový sňatek ujednává nevěrník.</p>

    <p>Však k lepší straně přestoupilo srdce tvé,&nbsp;</p>

    <p>a zralejší přec zvítězila úvaha&nbsp;</p>

    <p>teď aspoň; ženy rozšafné to jednání.&nbsp;</p>

    <p>Vám pak, ó děti, otec velmi pečlivě&nbsp;</p>

    <p>se s přízní bohův o budoucnost postaral.&nbsp;</p>

    <p>Neb tuším, vy že ještě s bratry v Korintské</p>

    <p>té zemi muži stanete se prvními.</p>

    <p>Nuž prospívejtež! ostatní vše zjedná vám</p>

    <p>váš otec a kdo z bohův jesti milostiv.</p>

    <p>Ó kéž vás spatřím vzrostlé v síle bujaré,&nbsp;</p>

    <p>všech protivníků mojich hrdé vítěze. –&nbsp;</p>
  </blockquote>

  <p class="sgc-2">(K Medeii:)</p>

  <blockquote class="sgc-3">
    <p>Slyš! Proč ti čerstvé slzy kanou po lících,</p>

    <p>proč odvrátila bílou ode mne jsi tvář</p>

    <p>a neposloucháš těchto slov mých radostně?</p>
  </blockquote>

  <p><b>Medeia.:</b> Nic to; jen na své děti zde jsem myslila.</p>

  <p><b>Iason.:</b> Buď dobré mysli; budu o ně pečovať.</p>

  <p><b>Medeia.:</b> Tak učiním; chci důvěřovať slovům tvým;&nbsp;</p>

  <blockquote class="sgc-3">
    <p>však žena každá měkká, k pláči náchylna.</p>
  </blockquote>

  <p><b>Iason.:</b> Proč, ubohá, jen běduješ tu nad dětmi?</p>

  <p><b>Medeia.:</b> Jsem rodička jich; když pak jsi jim zdaru přál,&nbsp;</p>

  <blockquote class="sgc-3">
    <p>žal v srdci prociť zda-li se to vyplní.</p>

    <p>Však proč jsem s tebou přála sobě promluviť,</p>

    <p>to z části juž jsem řekla, z části povím hned.</p>

    <p>Když země pán mne míní odtud vypraviť,</p>

    <p>– a že to pro mne nejlepší, to poznávám,&nbsp;</p>

    <p>bych tobě ani vládcům nepřekážela,</p>

    <p>neb zdám se protivnicí toho domu býť –</p>

    <p>já sama z této země prchnu v cizinu;&nbsp;</p>

    <p>však abys děti rukou svou moh‘ vychovať,&nbsp;</p>

    <p>pros Kreonta, by směly zůstať v zemi té.</p>
  </blockquote>

  <p><b>Iason.:</b> Zda přemluvím jej, nevím; ale zkusím to.</p>

  <p><b>Medeia.:</b> Nuž tedy kaž, ať otce svého prosí choť&nbsp;</p>

  <blockquote class="sgc-3">
    <p>tvá, aby děti směly zůstať v zemi té.</p>
  </blockquote>

  <p><b>Iason.:</b> Tak učiním a trvám, že ji přemluvím,&nbsp;</p>

  <blockquote class="sgc-3">
    <p>ač je-li žena, jako všechny ostatní.</p>
  </blockquote>

  <p><b>Medeia.:</b> A já se spolu s tebou chopím práce té.</p>

  <blockquote class="sgc-3">
    <p>Neb dary pošlu takové, že skvostností,</p>

    <p>vím jistě, nic jim na světě se nerovná,</p>

    <p>šat hebounký a zlatokutý pletenec,&nbsp;</p>

    <p>a děti k ní to ponesou. – Co nejrychlej‘</p>

    <p>ať některá sem ze služek skvost přinese! –&nbsp;</p>
  </blockquote>

  <p class="sgc-2">(Služka odejde.)</p>

  <blockquote class="sgc-3">
    <p>Ne jednou – tisíckráte bude blažena,</p>

    <p>že tvojí, muže výtečného, chotí jest,</p>

    <p>a skvost že míti bude, jejž kdys Helios,&nbsp;</p>

    <p>můj praotec, svým potomkům byl daroval.</p>
  </blockquote>

  <p class="sgc-2">(Služka vrátí se s dary; Medeia dá je dětem do rukou.)</p>

  <blockquote class="sgc-3">
    <p>To věno, děti, vezměte si do rukou</p>

    <p>a přeblažené doneste je královské</p>

    <p>té nevěstě; jsouť dary to ne bezcenné.</p>
  </blockquote>

  <p><b>Iason.:</b> Co, bláhová, se toho skvostu zbavuješ?&nbsp;</p>

  <blockquote class="sgc-3">
    <p>Což mníš, že šatů není v domě královském&nbsp;</p>

    <p>či zlata? Sobě zachovej ho! nedávej!</p>

    <p>Neb váží-li si žena mne jen poněkud,&nbsp;</p>

    <p>víc u ní zmohu, jistě vím, než poklady.</p>
  </blockquote>

  <p><b>Medeia.:</b> Ó nebraň mi! I bohy prý dar oblomí,&nbsp;</p>

  <blockquote class="sgc-3">
    <p>a lidem zlato milejší než tisíc slov.&nbsp;</p>

    <p>Jí přeje božstvo, od boha ten její zdar;&nbsp;</p>

    <p>jsouc mlada vládne. Život za to dala bych,&nbsp;</p>

    <p>ne zlato jen, bych děti klatby zprostila.&nbsp;</p>

    <p>Nuž tedy, děti, vejděte v dům bohatý&nbsp;</p>

    <p>a mladé choti otcovy a paní mé&nbsp;</p>

    <p>tam snažně proste, byste směly zůstať zde,&nbsp;</p>

    <p>a skvost jí dejte; tohoť třeba nejvíce,&nbsp;</p>

    <p>by ona vlastní rukou dary přijala.&nbsp;</p>

    <p>Co nejrychleji jděte. Ó kéž se zprávou,&nbsp;</p>

    <p>že matky touha splněna, se vrátíte!&nbsp;</p>
  </blockquote>

  <p class="sgc-2">(Iason s dětmi odejde.)</p>
</body>
</html>
