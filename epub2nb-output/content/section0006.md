---
contentType: prose
---

### Prologos.

**Chůva.:** Kéž nikdy Argo nebyla by prolétla 

> skrz Symplegady tmavé k zemi kolchické, 
> 
> ni v Pelijských se lesích nebyl skácel kdys 
> 
> smrk podťatý, ni vesel zástup statečných
> 
> se mužů chopil, kteří zlaté přinesli
> 
> jsou Peliovi rouno; Medeia by as,
> 
> má paní, k baštám nepřiplula Iolckým,
> 
> jsouc k Iasonu láskou jata šílenou,
> 
> ni děvy Peliovy k vraždě otcově
> 
> by nesvedla, a nebyla by v Korinthsku
> 
> se usadila s mužem, s dětmi, – milá sic
> 
> jsouc občanům té země, k nimž se utekla,
> 
> i sama ve všem Iasonu po vůli;
> 
> což největší jest věru blaženství, když muž
> 
> a žena různým nedělí se smýšlením.
> 
> Teď vše je nevraživo, choro nejdražší;
> 
> neb zradiv dítky svoje i mou vládkyni,
> 
> Iason hoví sobě v loži královském,
> 
> dceř pojav Kreontovu, jenž zde vladařem.
> 
> A přenešťastná Medeia, tak znectěná.
> 
> se s křikem přísah dovolává, pravicí
> 
> též daných slibů, bohy berouc za svědky,
> 
> jak špatné došla Iasonem odměny.
> 
> Tu leží, bez pokrmu, pohřížena v žal,
> 
> a po celou se dobu v slzách rozplývá,
> 
> co urážky té od manžela doznala,
> 
> ni vzhlédajíc ni odvracujíc od země
> 
> svůj obličej; jak skála nebo bití vln
> 
> svých přátel vlídné domluvy teď poslouchá;
> 
> leč někdy šiji otočivši bělostnou, 
> 
> jen tiše oplakává otce drahého, 
> 
> a vlast a domovinu, které zradivši 
> 
> sem přišla s mužem, jenž jí nyní pohrdá. 
> 
> Teď z vlastních nehod ubohá juž poznala, 
> 
> co jest to, nepozbyti země otcovské. 
> 
> Má děti v záští, neblažíť ji pohled jich, 
> 
> a bojím se, by nesmyslila zlého cos; 
> 
> je kruté mysli, aniž snese to, by kdos 
> 
> jí ublížil; vždyť já ji znám, i děsím se, 
> 
> \[by nabroušený v ňadra nevrazila meč, 
> 
> v dům tiše vejdouc, kde se lože prostírá, 
> 
> neb vladaře by nezabila s ženichem, 
> 
> a pak tím větších na se nesvolala zlot;\] 
> 
> jeť hrozná, tak že, kdo by s ní se pustil v boj, 
> 
> ne snadně odnese si věnec vítězný. 
> 
> Než tu juž děti vracejí se z rejdiště, 
> 
> nic netušíce o matčině soužení;
> 
> neb mladá mysl nemiluje zármutku.

**Vychovatel (vystoupí).:** Ty staré 

> příslušenstvo domu paní mé! 
> 
> Co stojíš zde tak o samotě před vraty, 
> 
> a sama sobě nářky vedeš žalostné? 
> 
> Jak mohla paní tvoje zůstať bez tebe?

**Chůva.:** Iasonových dětí starý pěstoune! 

> vždyť řádným sluhům, pány jejich nehody 
> 
> kdy stihnou, bolest zachvacuje útroby. 
> 
> Můj zajisté se zármutek juž zmohl tak, 
> 
> že pojala mě touha, zemi, nebesům 
> 
> zde před domem své paní osud vyprávět.

**Vychovatel.:** Což ještě nepřestává nešťastnice lkát?

**Chůva.:** Tys bloud! Jeť teprv na počátku útrapy.

**Vychovatel.:** Ó bláhová! – ač smí-li takto o pánech 

> se mluvit – o pohromách neví o nových.

**Chůva.:** Co jest, o starče? Netaj se s tím přede mnou!

**Vychovatel.:** Nic; líto mi i toho, co jsem dříve děl.

**Chůva.:** Nic, při bradě tvé! spoluslužce neskrývej. 

> Vždyť, je-li třeba, mlčet budu o tom všem.

**Vychovatel.:** Já slyšel kohos, sám jsa nepozorován,

> k vrhcábům přišed, tam kde z lidu nejstarší
> 
> si hoví, u posvátné vody Peirenské,
> 
> an vyprávěl, že děti tyto z Korinthska 
> 
> i s matkou hodlá vypudit pán země té,
> 
> sám Kreon Nevím ovšem, je-li pravdiva
> 
> ta pověst, ale přál bych si, by nebyla.

**Chůva.:** A dopustil by Iason, by synové

> tak trpěli, byť s matkou jich byl v různici? 

**Vychovatel.:** Vždyť stará láska ustupuje před novou, 

> a není víc on domu tomu přítelem.

**Chůva.:** Nuž veta po nás, nové-li zlo k starému 

> se přihrne, než toto vyčerpáno jest.

**Vychovatel.:** Však ty to sobě ponechej a ticha buď, 

> neb není čas, by zvěděla to paní tvá.

**Chůva (k dětem).:** Ó slyšíte, jak chová se k vám otec váš?

> Nechť zhyne – avšak nikoli! vždyť pán jest můj.
> 
> Než v nevěře jest ku přátelům postižen.

**Vychovatel.:** Kdo na světě jest jiný? Nyní poznáváš, 

> že víc než bližní sebe každý miluje, 
> 
> ten slušně, onen za ziskem se honě jen, 
> 
> když tyto zavrhuje otec pro sňatek?

**Chůva.:** Teď bude nejlíp, děti, jíti do domu. 

> Ty pak je o samotě drž co nejvíce, 
> 
> a blízko k matce rozhněvané nevoď jich. 
> 
> Jáť shlédla juž, jak oko na ně upřela, 
> 
> jak by co spáchat dychtila. A její hněv 
> 
> dřív neztiší se, než-li koho zachvátí;
> 
> však nepřátele postihniž, ne přátele.

**Medeia (uvnitř domu).:** Ach! ach!

> nešťastnice! tvá muka nesčetná! 
> 
> Běda, jak se zbaviť bídného žití?

**Chůva.:** Tu slyšíte to, mé milené děti! máť 

> zmítá se bolem, zmítá vášní.
> 
> Odtud spějtež jen rychle domů, 
> 
> nepřibližte se k ní, a z očí jděte jí, 
> 
> odstupte podál! ó střežte se jí: 
> 
> divoká, zlostnáť, od přírody zlá, 
> 
> mysli urputné.
> 
> Jděte teď, spějtež jen rychle domů! 

(Vychovatel odejde s dětmi do domu.) 

> Zřejmoť, že se mrak zdvih‘ nářku a slz, 
> 
> a že záhy se žár jeho roznítí, 
> 
> an vzrůstá hněv. Co pak as vykoná 
> 
> vysoký duch ten, mysl nezkrocená, 
> 
> nezvyklou strast utrpěvši?

**Medeia.:** Ach! ach!

> Veliká trýzeň, veliká muka má! 
> 
> Ó proklínám bídné ženy plod, 
> 
> děti, vás! Nechť vás i celý rod váš 
> 
> i s otem zlá záhuba chvátí.

**Chůva.:** Běda nám! běda nám! ach nešťastná! 

> Zdali hřích to dětí, co otec vykonal? 
> 
> Nevražit proč chceš na nevinné? – Ach! 
> 
> děti, jak tmu! což vás očekává? 
> 
> Vladařův mysl jak jest ukrutná! 
> 
> Nedadouce se vést, zvyklí panovat, 
> 
> nesnadno jenom hněv potlačují. 
> 
> Proto já rovnost nade všechno cením, 
> 
> i nežádám žít v nádheře velké, 
> 
> jen stáří mé buď bez trampot. 
> 
> Neboť už jménem pouhým mírnost 
> 
> cti dochází vší, a je největších 
> 
> lidu výhod zdroj. Přes míru co jest, 
> 
> žádného nemůž dát úspěchu nám, 
> 
> ale v záhubu dům řítí jistou, 
> 
> když bůh nějaký se rozlítí.
