---
contentType: prose
---

### III. Stasimon. 

**Chor.:** Blazí ode dávna Erechtheovci! vám, 

> svým dětem, vzácný blažení bohové
> 
> sbírať věhlas, moudrost z země posvěcené,
> 
> nikdy nepodmaněné dopřáli; a oblohy jas
> 
> a vzduch vnadou šlechtí těla. Kdys tu velebných
> 
> Harmonia zrodilať sester devět prý,
> 
> slavných Pieridek, rusá máť. 
> 
> Kde proudy valí lepošumně Kefisos,
> 
> tam Kypris – tať jest mezi lidmi pověst –
> 
> čerpá i zem skrápí, a větérky libé 
> 
> po kraji vláti nechává; na kštici věnce lepou
> 
> z růží, květů vonných si kladouc neúnavná,
> 
> lásku, pomocnici moudrých snah vysýlá, 
> 
> jež vší krásoty jest pobudkou.
> 
> Jak město by mohlo tě řek
> 
> posvěcených, a jak
> 
> zem druhův ochranná
> 
> přijmouť, zhubitelku dítek, 
> 
> bezbožnici nejsmělejší?
> 
> Rozvaž sobě dítek smrt,
> 
> rozvaž si, jakouto chystáš!
> 
> Viz nás u nohou klečet svých,
> 
> nechtěj – naše prosby slyš! –
> 
> dítky zavraždiť. 
> 
> Odkud mysl odvahu tvá, 
> 
> tvá ruka kdež smělosť 
> 
> vezme, až budeš chtíť 
> 
> svůj vražditi plod nevinný?
> 
> Neb jakž, otočíc po dítkách 
> 
> svých hled, zadržíš mocný
> 
> slz tok? Nebudeš rukou svých,
> 
> až dítky k nohám ti padnou,
> 
> běsných moci poskvrniť
> 
> chladně krví jich. 

(Vystoupí Iason.)
