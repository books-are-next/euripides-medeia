---
contentType: prose
---

<section>

### Epeisodion II.

**Iason.:** Ne nyní teprv spatřil jsem, než často juž, 

> jak vášeň nezkrocená ohromné jest zlo. 
> 
> Neb tys v té zemi mohla bydlit bezpečně, 
> 
> jen kdybys poddala se vůli mocnějších; 
> 
> teď pro řeč pošetilou jest ti odtud jít. 
> 
> Já toho pranic nedbám; hlásat nepřestaň, 
> 
> že ze všech mužů nejšpatnější Iason. 
> 
> Však za to, co jsi vyřkla proti vládnoucím, 
> 
> že vyhnanství jen trest tvůj, za zisk pokládej. 
> 
> Já ovšem krále rozhněvaného jsem zlost 
> 
> vždy krotil, přeje sobě, bys tu zůstala; 
> 
> však ty v své šílenosti vždycky mluvilas‘ 
> 
> zle o vládcích, a proto je ti odtud jít. 
> 
> A přec ni takto nezříkám se přátel svých, 
> 
> i přicházím, jsa o tvé blaho starostliv, 
> 
> bys do ciziny s dětmi nešla bez jmění, 
> 
> a nouze nepoznala; mnohý s vyhnanstvím 
> 
> je spojen trud. Neb ač mne v nenávisti máš, 
> 
> přec nemohl bych nepřítelem tobě být.

**Medeia.:**  Ó bídníku! – jen takto mohu oslovit 

> tě pro chování, muže zcela nehodné – 
> 
> tys přišel ke mně, ua nejvýš jsa odporný 
> 
> mně, bohům, všemu pokolení lidskému? 
> 
> To věru není odvaha ni srdnatost, 
> 
> když škůdce přátel směle pohlíží jim v tvář, 
> 
> než neřest z lidských neřestí všech největší 
> 
> je nestoudnost. Však dobře, že jsi přišel sem. 
> 
> Neb vyčtu-li ti mrzkost tvoji, odlehčím 
> 
> já srdci svému, tobě duši zkormoutím. 
> 
> Nuž od prvního mluvit počnu počátku. 
> 
> Já spasila tě; dosvědčí to Helleni, 
> 
> co s tebou na týž koráb Argo vstoupili, 
> 
> když vyslán byls, by býky oheň soptící 
> 
> jhem skrotě smrtonosné sémě rozsíval.
> 
> A draka usmrtivši, jenžto k ochraně, 
> 
> jsa beze spaní, kolem rouna zlatého 
> 
> byl stočen, jak svit spásy pro tě vzešla jsem. 
> 
> Pak sama otce zradivši i domov svůj, 
> 
> jsem přišla s tebou v Iolk, město Pelijské,
> 
> jsouc více láskou vedena než rozumem; 
> 
> a Peliovny k vraždě otce krvavé 
> 
> jsem povzbudila, bázně pak tě sprostila. 
> 
> A za ta dobrodiní, z mužův nejhorší, 
> 
> jsi zradil nás a novou pojal manželku,
> 
> ač maje děti; neb kdybys byl bezdětný, 
> 
> lze bylo by ti odpustit ten lásky vznět. 
> 
> Ta tam jest víra přísah, aniž zřejmo mi, 
> 
> zda myslíš, bozi staří že víc nevládnou, 
> 
> či že má nyní lidstvo nové zákony,
> 
> když směle zrušil danou mně jsi přísahu. 
> 
> Žel pravice mé, kterou často uchopil, 
> 
> a kolenou, jež mnohokráte objímal 
> 
> ten pokrytec, a zklamal pak mé naděje. 
> 
> Nuž pohovořím s tebou jako s přítelem,
> 
> ač od tebe – co očekávám dobrého? 
> 
> však otázkami líp tvou mrzkost odhalím. 
> 
> Kam teď se obrátiti mám? Zda v otcův dům 
> 
> a do vlasti, jež pro tebe jsem zradila? 
> 
> Či k Peliovnám ubohým? Ty pěkně by
> 
> mne uvítaly, jimž jsem otce zabila.
> 
> Tak věc se má; své přátele jsem v domově 
> 
> si rozhněvala; tobě k vůli škodíc pak, 
> 
> jimž neměla jsem, mnohé nepřátele mám. 
> 
> Ty tedy za to v Helladě mne před mnohou
> 
> jsi oblažil; mámť já to úcty hodného 
> 
> a obdivu, já nešťastnice, manžela, 
> 
> když do ciziny ubírám se, vyhnaná, 
> 
> jsouc beze přátel, s dětmi samajediná,
> 
> a krásnou čest to dělá novomanželu,
> 
> že děti i tvá spasitelka žebrat jdou.
> 
> O Zeve! proč jsi známky lidem zřejmé dal, 
> 
> dle nichž by rozeznali zlato nepravé,
> 
> však podle čeho poznal by se člověk zlý, 
> 
> znak žádný tělu není od přírody vryt? 

**Chor.:** Hněv hrozný, nezkrotitelný se rozmáhá, 

> když rozpoutá se sváda mezi přáteli.

**Iason.:** Ne špatným musím řečníkem býť, jak se zdá, 

> než jako bdělý kormidelník na lodi
> 
> vše napjať plachet okraje, bych unikl,
> 
> ó ženo, jízlivého tvého jazyka. 
> 
> Kdež ty své služby zveličuješ přespříliš,
> 
> mním já, že Kypris plavby mojí z lidí všech
> 
> i z bohův byla ochránkyně jediná. 
> 
> Máš bystrý rozum, ale odporno ti jest,
> 
> ten slyšet důkaz, Eros že tě přinutil, 
> 
> tě šípem střeliv nechybným, mne zachrániť. 
> 
> Leč nebudu to do podrobna vykládať. 
> 
> Jak mně jsi koliv prospěla, můj tobě dík! 
> 
> Však větší dobrodiní obdrželas ty,
> 
> než mně jsi prokázala, jakož povím hned. 
> 
> Neb předně v řecké místo v zemi barbarské
> 
> teď obýváš, a o právu jsi zvěděla
> 
> a zákonech, jež brání skutkům násilným.
> 
> A Hellenové pro moudrost tě velebí;
> 
> však v nejzazších těch kdybys světa končinách
> 
> se kryla, zmínky nebylo by o tobě.
> 
> Jáť ani zlata hojně míti nechtěl bych,
> 
> ni krásnější než Orfeus píseň zazpívať
> 
> kdyby mi slavný život nebyl údělem.
> 
> Jen tolik o zásluhách mých buď řečeno;
> 
> vždyť ty jsi sporu původem! – Že dále pak 
> 
> jsi pro sňatek mně lála s dcerou královou, 
> 
> chci dokázať ti, nejen že jsem moudrý byl. 
> 
> než ctnostný též, a dále přítel veliký 
> 
> i tvůj i dětí našich; jenom ticha buď!
> 
> Když z Iolku jsem přesídlil se v tuto zem,
> 
> jsa nesčetnými svízelemi sprovázen,
> 
> zda mohlo větší štěstí se mi namanouť,
> 
> mně psanci, než, že dceř jsem pojal královskou?
> 
> ne, jizlivá! že k loži tvému nechuť mám. 
> 
> ni, že jsem touhou k nové ženě uchvácen, 
> 
> ni chtěje množstvím dítek s někým závodiť, 
> 
> – jsem s těmi, jež se zrodily nám, spokojen – 
> 
> než proto nejvíc, bychom mohli dobře žíť,
> 
> a nedostatku neměli, jsa přesvědčen, 
> 
> že před chuďasem každý přítel utíká; 
> 
> bych dítky slušně dle jich rodu vychoval, 
> 
> a dada nové bratry jim je postavil 
> 
> těm na roveň, a spoje rod svůj s královským
> 
> byl šťasten. Tobě nových dětí netřeba, 
> 
> a já chci těm, co žijou, těmi prospěti, 
> 
> jež budu míť. Zda se zlou jsem se potázal? 
> 
> To ani ty bys neřekla, by žárlivosť 
> 
> tě nehryzla. Než jste vy, ženy! takové:
> 
> jste šťastny, netknuta-li práva manželská; 
> 
> však nějaká když lože potká nehoda, 
> 
> hned dobro máte za zlo, převráceno zdá 
> 
> se vám vše býť. I měly by se odjinud 
> 
> nám lidem rodiť děti, a žen pohlaví
> 
> by mělo nebýť; nebyloť by v světě zla.

**Chor.:** Tys pěkně vyšperkoval, Iasone, svou řeč; 

> přec zdá se mi, byť nebyla ti po chuti 
> 
> má slova, že jsi křivě jednal, zradiv choť.

**Medeia.:** Jáť od mnohých se lidí liším ve mnohém.

> Neb myslím, že kdo zločinec jsa dovede 
> 
> míť pěkné řeči, trestu hoden nejvíce.
> 
> Neb těše se, že zločin slovy vyzdobí,
> 
> hřích směle páše, nejsa mudřec veliký.
> 
> Tak také ty jen zanech řeči výmluvné
> 
> i zdobné; neb tě jedno slovo povalí. 
> 
> Ty kdybys nebyl ničemný, měl’s ujednať
> 
> ten sňatek se svolením mým, ne podtají.

**Iason.:** Ty pěkně tuším splnila bys přání mé,

> bych byl ti řekl o sňatku, když ještě teď
> 
> jsi neschopna ten z mysli pustit divý hněv. 

**Medeia.:** Ne to tě zdržovalo, nýbrž barbarské

>  se zdálo ti býť lože k stáru neslavným.

**Iason.:** To dobře věz, že pro potěchu nikoliv

> svou zasnoubil jsem s dcerou tou se královskou,
> 
> než, jak jsem řekl dříve juž, tě zachrániť
> 
> chtě a svým synům rodné bratry sploditi
> 
> z krve královské, by byli domu záštitou.

**Medeia.:** Mne šťastný život nevábí, jenž bolů pln, ni blaho, 

> jež by rozrývalo srdce mé.

**Iason.:** To přání změň a větší bude moudrosť tvá: 

> nechť nikdy prospěch nezdá se ti škodou býť, 
> 
> a šťastna jsouc se nepokládej za bídnou.

**Medeia.:** Jen pýchej! Vždyť ty bezpečný máš útulek, však já 

> jsouc opuštěna prchnu z vlasti té.

**Iason.:** To sama chtěla’s; ne jinéha obviňuj.

**Medeia.:** Snad že jsem pro ženitbu tebe zradila?

**Iason.:** Že vládcům kletbou klnula jsi bezbožnou.

**Medeia.:** Tak jest, a také celý rod tvůj proklínám.

**Iason.:** Věz, nechci dále s tebou o to příti se. 

> Však chceš-li na tu cestu svou i dětí svých
> 
> z mých peněz přijať jakous podporu, jen rci.
> 
> Neb hotov jsem, tě štědře obdařiť i dáť
> 
> ti průkaz pohostinstva k známým v cizině.
> 
> To nechceš-li, jsi pošetilá, ženštino! 
> 
> Hněv mimo sebe pustíc lépe pochodíš.

**Medeia.:** Ni od tvých pobratimů nikde uhostiť 

> se nedám, aniž přijmu čeho od tebe; 
> 
> neb podlého dar muže není na prospěch.

**Iason.:** Nuž tedy bohů svědectvím se dokládám, 

> že tobě i tvým dětem rád chci pomáhať. 
> 
> Však nevrle ty odmítáš a svéhlavě 
> 
> svých přátel pomoc; proto ještě zapláčeš. 

(Odejde.)

**Medeia (za odcházejícím Iasonem).:** Už jdi! 

> Vždyť touha po nevěstě mladinké
> 
> tě jala, dlouho mimo domov dlícího.
> 
> Jen žeň se! však ty budeš slaviť, dá-li bůh, 
> 
> tak slavnou svatbu, až jí budeš želeti.

</section>
