---
contentType: prose
---

<section>

### II. Stasimon.

**Chor.:** Kdy láska silou se chopí 

> rozpoutanou smyslů lidí, 
> 
> chválu ni čest nepřináší;
> 
> pakli Kypris se přiblíží 
> 
> jen s měrou, dá z všech bohyň útěchy nejvíc.
> 
> Nikdy, ó mocná, zlatoluk
> 
> nevysýlej na mne tvůj šíp,
> 
> touhy žárem jenž zkalen, nechybný.
> 
> Mne cudnoty nechť kryje štít; 
> 
> toť dar je nejkrasší bohův.
> 
> Kéž sporu, hádky milovnou
> 
> náruživosť, nenasytnou,
> 
> srdce roznítíc po jiném loži touhou.
> 
> Láska nevzbouří v domě mém, 
> 
> ale svornost manželů ctí,
> 
> práva chráníc žen, rozumně vládnouc.
> 
> Otčino! rodný dome! kéž
> 
> nezbudu nikdy vás, jsouc
> 
> chudobou sužována, v nouzi, 
> 
> v bídě; tak nižádná rána osudu zlá.
> 
> Zahynouť, zahynouť chci dřív, ukončiť
> 
> spíš život svůj; na světě tom, pravím, 
> 
> hroznějšího není zla, než
> 
> strádati vlasti krásné.
> 
> Víme to, né z úst lidu, než 
> 
> ze zkušenosti vlastní: 
> 
> slitovať, nebohá, se nechce
> 
> druh ni město žádné
> 
> tvým nad utrpením.
> 
> Zahynouti by měl, kdo přátelům svým
> 
> srdce – nevděčník! – neupřímně jak
> 
> klíčem pevně uzavřel; on
> 
> nikdy nebuď druhem mým.

(Vystoupí Aigeus)

</section>
